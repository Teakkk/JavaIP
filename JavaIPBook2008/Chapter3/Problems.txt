1.    Напишете израз, който да проверява дали дадено цяло число е четно или нечетно.

2.    Напишете булев израз, който да проверява дали дадено цяло число се дели на 5 и на 7 без остатък.

3.    Напишете израз, който да проверява дали дадено цяло число съдържа 7 за трета цифра (отдясно на ляво).

4.    Напишете израз, който да проверява дали третия бит на дадено число е 1 или 0.

5.    Напишете програма, която за подадени дължина и височина на правоъгълник, изкарват на конзолата неговият периметър и лице.

6.    Напишете израз, който изчислява площта на трапец по дадени a, b и h.

7.    Силата на гравитационното поле на луната е приблизително 17% от това на земята. Напишете програма, която да изчислява тежестта на човек на луната, по дадената тежест на земята.

8.    Напишете програма, която проверява дали дадена точка О (x, y) е вътре в окръжността К ((0,0), 5).

9.    Напишете програма, която проверява дали дадена точка О (x, y) е вътре в окръжността К ((0,0), 5) и е извън правоъгълника ((-1, 1), (5, 5).

10. Напишете програма, която приема за вход четирицифрено число във формат abcd и след това извършва следните действия върху него:

-     Пресмята сбора от цифрите на числото.

-     Разпечатва на конзолата цифрите в обратен ред: dcba.

-     Поставя последната цифра, на първо място: dabc.

-     Разменя мястото на втората и третата цифра: acbd.

11. Дадено е число n и позиция p. Напишете поредица от операции, които да отпечатат стойността на бита на позиция p от числото n (0 или 1). Пример: n=35, p=5 -> 1. Още един пример: n=35, p=6 -> 0.

12. Дадено е число n, стойност v (v = 0 или 1) и позиция p. Напишете поредица от операции, които да променят стойността на n, така че битът на позиция p да има стойност v. Пример n=35, p=5, v=0 -> n=3. Още един пример: n=35, p=2, v=1 -> n=39.

13. Напишете програма, която проверява дали дадено число n (n < 100) е просто.