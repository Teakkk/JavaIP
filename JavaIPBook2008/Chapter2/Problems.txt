1.    Декларирайте няколко променливи, като изберете за всяка една най-подходящия от типовете byte, short, int и long, за да представят следните стойности: 52130; -115; 4825932; 97; -10000.

2.    Кои от следните стойности може да се присвоят на променлива от тип float и кои на променлива от тип double: 34.567839023; 12.345; 8923.1234857; 3456.091?

3.    Инициализирайте променлива от тип int със стойност 256 в шестна­десетичен формат (256 е 100 в бройна система с база 16).

4.    Декларирайте променлива isMale от тип boolean и присвоете стойност на последната в зависимост от вашия пол.

5.    Декларирайте две променливи от тип String със стойности "Hello" и "World". Декларирайте променлива от тип Object. Присвоете на тази променлива стойността, която се получава от конкатенацията на двете стрингови променливи (добавете интервал, ако е необходимо). Отпе­чатайте променливата от тип Object. Декларирайте променлива от тип String и присвоете на последната променливата от тип Object.

6.    Декларирайте променлива от тип String, отпечатайте я на конзолата и получете следното "The "use" of quotations causes difficulties." (без първите и последни кавички).

7.    Напишете програма, която принтира на конзолата равнобедрен триъгълник, като страните му са очертани от символа звездичка "*".

8.    Напишете програма, която принтира фигура във формата на сърце със знака "o".

9.    Фирма, занимаваща се с маркетинг, иска да пази запис с данни на нейните служители. Всеки запис трябва да има следната характе­ристика – първо име, фамилия, възраст, пол (м или ж), ID номер и уникален номер на служителя (27560000 до 27569999). Декларирайте необходимите променливи, нужни за да се запази информацията за един служител, като използвате подходящи типове данни и описателни имена.

10. Декларирайте две променливи от тип int. Задайте им стойности съответно 5 и 10. Разменете стойностите им и ги отпечатайте.